# Tematik-felsefe

1.Soru: Doğru Bilginin İmkanı probleminde septisizm(kuşkuculuk) ile dogmatizm anlayışlarını kısaca açıklayınız. (20 puan)

Septisizm: Doğru bilginin insan için olanaksız olduğunu savunan yaklaşımdır. Bilginin kaynağı duyulardır. Duyular insanı zaman zaman yanılttığı için onlara güvenilmez ve duyu organları insandan insana farklılık gösterdiğinden dolayı herkes için geçerli olabilecek mutlak bir bilgiye ulaşmak mümkün değildir.

Dogmatizm: Bilginin olanaklı olduğunu ve insanın doğru bilgiye ulaşabileceğini kabul eden görüştür. Doğru bilgi vardır ve insan farklı yetilerini kullanarak doğru bilgiye ulaşabilir.

2.Soru: Ontoloji ve metafizik arasındaki farklar nelerdir açıklayınız? (20. puan)

Her ikisinin de konusu varlık problemidir. Ancak ontoloji, sadece varlık problemini incelemesine rağmen; metafizik, varlık probleminin yanında bilgi, bilim ve değerler alanında ortaya çıkan, bilimsel verilerle çözülemeyen problemlerle de uğraşır. Bu anlamda metafizik, ontolojiden daha kapsamlıdır.

3.Soru: Felsefi düşüncenin tutarlılık özelliğini açıklayınız. (10 puan)

Felsefi düşünce, içerdiği bilgiler arasında çelişkilere yer vermeyen ve kendi içinde anlamlı bir bütünlüğe sahip olan bir düşünce biçimidir.

4. Soru: Felsefenin toplumsal işlevlerinden 5 tanesini yazınız. (20 puan)

Toplumsal bilinçlenme ve aydınlamaya katkı sağlar

Farklılıklara karşı hoşgörü ve saygı kazandırır.

Düşüncede ön yargıların önüne geçer.

Yeni sorular sorarak bilimlerin gelişimine katkı sunar.

Sivil toplumların güçlenmesine katkı sağlar.

5.Soru: Bilim nedir yazınız ve ilerleyicilik özelliğini de açıklayınız. (10 puan)

Bilim; insanı, evreni, olayları anlamaya ve açıklamaya çalışan bir etkinliktir.

İlerleyicilik: Bilim daima gelişerek yeni bilgilerle ilerler.

6. Soru: Önce bir sivrisineğin, sonra da arının ve kuşun uçtuğunu gören bir çocuk bütün kanatlıların uçtuğu düşüncesine ulaşmıştır.

Yukarıda verilen ifade akıl yürütme biçimlerinden hangisine örnektir. (10

puan)

Tümevarıma örnektir.

7. Soru: Ona göre doğru bilgiye Tanrı'nın insan ruhuna akıttığı sezgi(ışık) ile ulaşılabilir.

Yukarıda kısaca bilgi anlayışı verilen akım aşağıdakilerden hangisidir? (10

puan)

Entüisyonizm
